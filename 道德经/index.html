<!DOCTYPE html>
<html lang="zh-CN"><head>
    <meta name="viewport" content="width=device-width, initial-scale=1">
    <meta http-equiv="Content-Type" content="text/html;charset=UTF-8">
    <meta name="description" content="道德经 - https://aituyaa.com/%E9%81%93%E5%BE%B7%E7%BB%8F/">
    <meta name="author" content="Jack - https://aituyaa.com/">
    
    <meta name="msvalidate.01" content="B46311949B856F2A7015F366FB3CE878" />
    <title>道德经</title>
    
    <base target="_blank">
    <link rel="icon" type="image/png" href="/favicon.ico">
    
    
    
    
    
    <link rel="stylesheet" href="https://aituyaa.com/style.min.7a1211384e00d894dc501a9708ae5fb349825c010d5348b62a8727d135f41615.css">
    
    <script>const DARK =  false ;</script>
    
    <script type="text/javascript" src="/main.js" defer></script>
    
</head>
<body class="active-animate cool">
        
        <div class="cool-before" style="background: url('/imgs/bg/color.jpg') left top/100% no-repeat fixed;"></div>
        <div id="header" class=""><div class="container-header">

    
    
    
    <div class="right">
        
        <h1 class="title">道德经</h1>
    
        
        
            <div id="toc">📜</div>
        
    </div>
</div>
</div>
        <div id="content">










<div class="container-main container-page ">

    

    
    
    
    <div class="rel">
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        <div class="curtag-desc">
            <a href="https://aituyaa.com/tags/%E4%BC%91%E9%97%B2/"><img src="/imgs/icons/tag.svg" width="16" /> 相关文章：休闲 <sup>18</sup></a>
        </div>

        <div class="curtag-post">
            
            
            
                <div class="curtag-post-item ">
                    <a href="https://aituyaa.com/gtd-%E7%AE%A1%E7%90%86%E7%B3%BB%E7%BB%9F/">GTD 管理系统</a>
                </div>
                
                
            
            
                <div class="curtag-post-item ">
                    <a href="https://aituyaa.com/mclogs/">MCLogs</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E4%B8%89%E5%8D%81%E5%85%AD%E8%AE%A1/">三十六计</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E4%BD%A0%E5%8F%AF%E8%83%BD%E9%9C%80%E8%A6%81%E5%AD%A6%E4%B8%80%E4%BA%9B%E5%8C%BB%E5%AD%A6%E7%9F%A5%E8%AF%86/">你可能需要学一些医学知识</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E4%BF%9D%E6%8A%A4%E5%A5%BD%E4%BD%A0%E7%9A%84%E6%89%8B/">保护好你的手</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E5%86%8D%E8%B0%88%E4%B8%AA%E4%BA%BA%E7%AE%A1%E7%90%86/">再谈“个人管理”</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E5%A4%AA%E4%B8%8A%E8%80%81%E5%90%9B%E5%B8%B8%E6%B8%85%E9%9D%99%E7%BB%8F/">太上老君常清静经</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E5%AD%99%E5%AD%90%E5%85%B5%E6%B3%95/">孙子兵法</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E6%97%B6%E9%97%B4%E7%AE%A1%E7%90%86/">时间管理</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E6%98%93%E7%BB%8F%E5%85%A5%E9%97%A8/">易经入门</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E6%98%93%E7%BB%8F%E6%9D%82%E8%AF%B4/">易经杂说</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E6%9E%81%E7%AE%80%E4%B8%BB%E4%B9%89%E7%94%9F%E6%B4%BB/">极简主义生活</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E7%A7%AF%E4%B9%85%E8%80%8C%E6%88%90%E5%AD%A6/">积久而成学</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E7%AE%80%E8%B0%B1/">简谱</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E8%B7%91%E6%AD%A5/">跑步</a>
                </div>
                
                
            
            
                <div class="curtag-post-item curtag-post-item--active">
                    <a href="https://aituyaa.com/%E9%81%93%E5%BE%B7%E7%BB%8F/">道德经</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E9%A5%AE%E9%A3%9F%E8%B0%83%E6%95%B4/">饮食调整</a>
                </div>
                
                
            
            
                <div class="curtag-post-item ">
                    <a href="https://aituyaa.com/%E9%AB%98%E4%B8%8A%E7%8E%89%E7%9A%87%E5%BF%83%E5%8D%B0%E5%A6%99%E7%BB%8F/">高上玉皇心印妙经</a>
                </div>
                
                
        </div>
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    </div>
    
    

    <div class="desc">
        
        <span>
            
            <svg t="1656736000388" class="icon" viewBox="0 0 1024 1024" version="1.1" xmlns="http://www.w3.org/2000/svg"
                p-id="7409" width="12" height="12">
                <path
                    d="M524.885333 338.986667L200.362667 663.466667c-17.28 15.274667-27.989333 36.693333-29.696 56.234666v133.76l130.730666 0.085334c22.784-1.621333 43.989333-12.245333 61.013334-31.701334l322.688-322.645333-160.213334-160.213333z m60.373334-60.330667l160.170666 160.213333 102.144-102.144a19.712 19.712 0 0 0 0-27.861333L715.093333 176.426667a19.456 19.456 0 0 0-27.605333 0L585.258667 278.613333zM701.312 85.333333c27.946667 0 54.741333 11.136 74.282667 30.848l132.309333 132.309334a105.045333 105.045333 0 0 1 0 148.565333L424.874667 879.957333c-29.824 34.346667-72.106667 55.466667-120.448 58.794667H85.333333v-42.666667l0.128-179.84c3.626667-44.970667 24.576-86.826667 56.448-114.944l485.12-485.034666A104.789333 104.789333 0 0 1 701.269333 85.333333z"
                    p-id="7410" fill="#adb5bd"></path>
            </svg>
            2023-05-26&nbsp;&nbsp;&nbsp;
            <svg t="1656737270708" class="icon" viewBox="0 0 1024 1024" version="1.1" xmlns="http://www.w3.org/2000/svg"
                p-id="23838" width="11" height="11">
                <path
                    d="M824.264 95.36c0-23.859 25.043-44.16 48.902-44.16s49.714 20.301 49.714 44.16v190.08c0 23.859-19.054 52.868-42.913 52.868h-190.08c-23.859 0-46.696-25.96-46.696-49.819s22.55-46.249 46.409-46.249h82.025C702.344 175.534 610.22 155.853 512 155.853c-206.775 0-360.398 149.372-360.398 356.147 0 206.775 153.623 358.23 360.398 358.23 206.775 0 357.467-151.455 357.467-358.23 0-23.859 23.634-50.706 53.413-50.706 29.78 0 49.92 26.847 49.92 50.706 0 254.493-206.307 460.8-460.8 460.8-254.493 0-460.8-206.307-460.8-460.8C51.2 257.507 257.507 51.2 512 51.2c122.4 0 226.684 33.296 312.264 117.369 0.358 0.351 0.358-24.052 0-73.209z"
                    p-id="23839" fill="#adb5bd"></path>
            </svg>
            2023-09-07&nbsp;&nbsp;&nbsp;
        </span>
        <span>
            
            <svg t="1656737548689" class="icon" viewBox="0 0 1024 1024" version="1.1" xmlns="http://www.w3.org/2000/svg"
                p-id="33866" width="12" height="12">
                <path
                    d="M832.038608 64.662657H192.030028C121.255125 64.662657 63.940169 121.98845 63.940169 192.694717v446.793671C63.940169 710.205493 121.255125 767.643272 192.030028 767.643272h133.353183a63.940169 63.940169 0 0 1 55.219742 31.576328l76.099638 129.83828c12.358154 21.093031 33.790754 31.626903 55.216129 31.626903s42.832688-10.544709 55.198067-31.619678l76.222461-129.870792a63.940169 63.940169 0 0 1 55.212517-31.551041h133.54103c70.576219 0 127.732228-57.289669 127.732227-127.800865V192.391272C959.825022 121.85479 902.643727 64.662657 832.038608 64.662657zM895.884854 639.842407A63.85347 63.85347 0 0 1 832.092795 703.703103h-133.54103a127.753903 127.753903 0 0 0-110.349172 63.09847l-76.222461 129.856342a0.274545 0.274545 0 0 1 0-0.050574h-0.032512s-0.021675 0.061411-0.032512 0.061412l-76.1466-129.85273A127.804477 127.804477 0 0 0 325.383211 703.703103H192.030028A64.207489 64.207489 0 0 1 127.880338 639.488388V192.694717A64.102729 64.102729 0 0 1 192.030028 128.602826h640.00858A63.799284 63.799284 0 0 1 895.884854 192.391272v447.451135z"
                    fill="#adb5bd" p-id="33867"></path>
                <path
                    d="M608.154093 288.092004A31.970084 31.970084 0 0 0 576.184009 320.062089v160.078006l-134.650049-179.278119A31.970084 31.970084 0 0 0 384.002258 320.062089v255.760676a31.970084 31.970084 0 0 0 63.940169 0v-159.958796l134.650048 179.274507a31.970084 31.970084 0 0 0 57.531703-19.200113V320.062089a31.970084 31.970084 0 0 0-31.970085-31.970085z"
                    fill="#adb5bd" p-id="33868"></path>
            </svg>
            6820 字</span>&nbsp;
        <span>
            
            <svg t="1656737462334" class="icon" viewBox="0 0 1024 1024" version="1.1" xmlns="http://www.w3.org/2000/svg"
                p-id="32892" width="12" height="12">
                <path
                    d="M512 74.666667C270.933333 74.666667 74.666667 270.933333 74.666667 512S270.933333 949.333333 512 949.333333 949.333333 753.066667 949.333333 512 753.066667 74.666667 512 74.666667z m0 810.666666c-204.8 0-373.333333-168.533333-373.333333-373.333333S307.2 138.666667 512 138.666667 885.333333 307.2 885.333333 512 716.8 885.333333 512 885.333333z"
                    p-id="32893" fill="#adb5bd"></path>
                <path
                    d="M695.466667 567.466667l-151.466667-70.4V277.333333c0-17.066667-14.933333-32-32-32s-32 14.933333-32 32v238.933334c0 12.8 6.4 23.466667 19.2 29.866666l170.666667 81.066667c4.266667 2.133333 8.533333 2.133333 12.8 2.133333 12.8 0 23.466667-6.4 29.866666-19.2 6.4-14.933333 0-34.133333-17.066666-42.666666z"
                    p-id="32894" fill="#adb5bd"></path>
            </svg>
            14 分钟</span>
        <div class="container-ctgtag">
	<div class="taxonomy">
		<div class="tag">
			
			
			<a href="/tags/%E4%BC%91%E9%97%B2">休闲</a>
			
		</div>
	</div>
</div>
        
    </div>

    <div class="toc">
        <div class="container-page-operation">
	<div class="page-operation">
		<div><a href="/"><img src="/imgs/icons/home-2.svg" alt=""></a></div>
		<div><a href="/nav"><img src="/imgs/icons/iov-navigate-1.svg" alt=""></a></div>
		<div><a href="/wiki"><img src="/imgs/icons/wiki.svg" alt=""></a></div>
		<div><a href="/tags"><img src="/imgs/icons/treetags.svg" alt=""></a></div>
		<div id="light-dark"><a><img src="/imgs/icons/moon2.svg" alt=""></a></div>
		<div><a href="#"><img src="/imgs/icons/up2.svg" alt=""></a></div>
	</div>
</div>
        <nav id="TableOfContents">
  <ul>
    <li><a href="#关于老子">关于《老子》</a></li>
    <li><a href="#1">1</a></li>
    <li><a href="#2">2</a></li>
    <li><a href="#3">3</a></li>
    <li><a href="#4">4</a></li>
    <li><a href="#5">5</a></li>
    <li><a href="#6">6</a></li>
    <li><a href="#7">7</a></li>
    <li><a href="#8">8</a></li>
    <li><a href="#9">9</a></li>
    <li><a href="#10">10</a></li>
    <li><a href="#11">11</a></li>
    <li><a href="#12">12</a></li>
    <li><a href="#13">13</a></li>
    <li><a href="#14">14</a></li>
    <li><a href="#15">15</a></li>
    <li><a href="#16">16</a></li>
    <li><a href="#17">17</a></li>
    <li><a href="#18">18</a></li>
    <li><a href="#19">19</a></li>
    <li><a href="#20">20</a></li>
    <li><a href="#21">21</a></li>
    <li><a href="#22">22</a></li>
    <li><a href="#23">23</a></li>
    <li><a href="#24">24</a></li>
    <li><a href="#25">25</a></li>
    <li><a href="#26">26</a></li>
    <li><a href="#27">27</a></li>
    <li><a href="#28">28</a></li>
    <li><a href="#29">29</a></li>
    <li><a href="#30">30</a></li>
    <li><a href="#31">31</a></li>
    <li><a href="#32">32</a></li>
    <li><a href="#33">33</a></li>
    <li><a href="#34">34</a></li>
    <li><a href="#35">35</a></li>
    <li><a href="#36">36</a></li>
    <li><a href="#37">37</a></li>
    <li><a href="#38">38</a></li>
    <li><a href="#39">39</a></li>
    <li><a href="#40">40</a></li>
    <li><a href="#41">41</a></li>
    <li><a href="#42">42</a></li>
    <li><a href="#43">43</a></li>
    <li><a href="#44">44</a></li>
    <li><a href="#45">45</a></li>
    <li><a href="#46">46</a></li>
    <li><a href="#47">47</a></li>
    <li><a href="#48">48</a></li>
    <li><a href="#49">49</a></li>
    <li><a href="#50">50</a></li>
    <li><a href="#51">51</a></li>
    <li><a href="#52">52</a></li>
    <li><a href="#53">53</a></li>
    <li><a href="#54">54</a></li>
    <li><a href="#55">55</a></li>
    <li><a href="#56">56</a></li>
    <li><a href="#57">57</a></li>
    <li><a href="#58">58</a></li>
    <li><a href="#59">59</a></li>
    <li><a href="#60">60</a></li>
    <li><a href="#61">61</a></li>
    <li><a href="#62">62</a></li>
    <li><a href="#63">63</a></li>
    <li><a href="#64">64</a></li>
    <li><a href="#65">65</a></li>
    <li><a href="#66">66</a></li>
    <li><a href="#67">67</a></li>
    <li><a href="#68">68</a></li>
    <li><a href="#69">69</a></li>
    <li><a href="#70">70</a></li>
    <li><a href="#71">71</a></li>
    <li><a href="#72">72</a></li>
    <li><a href="#73">73</a></li>
    <li><a href="#74">74</a></li>
    <li><a href="#75">75</a></li>
    <li><a href="#76">76</a></li>
    <li><a href="#77">77</a></li>
    <li><a href="#78">78</a></li>
    <li><a href="#79">79</a></li>
    <li><a href="#80">80</a></li>
    <li><a href="#81">81</a></li>
  </ul>
</nav>
    </div>

    <div class='content  '>
        <blockquote>
<p>道法自然！</p>
</blockquote>
<h2 id="关于老子">关于《老子》</h2>
<p>《老子》一书，原著不过五千言，可以说，几乎是一字就涵盖一个观念的好文章，一句就涵盖有三玄三要的妙义。它告诉了我们许多法则。</p>
<h2 id="1">1</h2>
<blockquote>
<p>道可道，非常道。名可名，非常名。无，名天地之始。有，名万物之母。故常无，欲以观其妙。常有，欲以观其徼。此两者，同出而异名，同谓之玄。玄之又玄，众妙之门。</p>
</blockquote>
<h2 id="2">2</h2>
<blockquote>
<p>天下皆知美之为美，斯恶已。皆知善之为善，斯不善已。故有无相生，难易相成，长短相较，高下相倾，音声相和，前后相随。是以圣人处无为之事，行不言之教，万物做焉而不辞。生而不有，为而不恃，功成而弗居。夫唯弗居，是以不去。</p>
</blockquote>
<h2 id="3">3</h2>
<blockquote>
<p>不尚贤，使民不争；不贵难得之货，使民不为盗；不见可欲，使民心不乱。</p>
<p>是以圣人之治，虚其心，实其腹，弱其志，强其骨。常使民无知、无欲。使夫智者不敢为也，为无为，则无不治。</p>
</blockquote>
<h2 id="4">4</h2>
<blockquote>
<p>道冲而用之或不盈，渊兮似万物之宗。挫其锐，解其纷，和其光，同其尘。湛兮似或存，吾不知谁之子，象帝之先。</p>
</blockquote>
<h2 id="5">5</h2>
<blockquote>
<p>天地不仁，以万物为刍狗；圣人不仁，以百姓为刍狗。天地之间，其犹橐籥乎，虚而不屈，动而愈出。多言数穷，不如守中。</p>
</blockquote>
<h2 id="6">6</h2>
<blockquote>
<p>谷神不死，是谓玄牝，玄牝之门，是为天地根。绵绵若存，用之不勤。</p>
</blockquote>
<h2 id="7">7</h2>
<blockquote>
<p>天长地久，天地所以能长且久者，以其不自生，故能长生。是以圣人后其身而身先，外其身而身存。非以其无私邪？故能成其私。</p>
</blockquote>
<h2 id="8">8</h2>
<blockquote>
<p>上善若水，水善利万物而不争，处众人之所恶，故几于道。居善地，心善渊，与善仁，言善信，正善治，事善能，动善时。夫唯不争，故无尤。</p>
</blockquote>
<h2 id="9">9</h2>
<blockquote>
<p>持而盈之，不如其已；揣而棁之，不可长保。金玉满堂，莫之能守；富贵而骄，自遗其咎。功遂身退，天之道。</p>
</blockquote>
<h2 id="10">10</h2>
<blockquote>
<p>载营魄抱一，能无离乎？专气致柔，能婴儿乎？涤除玄览，能无疵乎？爱民治国，能无知乎？天门开阖，能无雌乎？明白四达，能无为乎？生之，畜之，生而不有，为而不恃，长而不宰，是谓玄德。</p>
</blockquote>
<h2 id="11">11</h2>
<blockquote>
<p>三十辐共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。</p>
</blockquote>
<h2 id="12">12</h2>
<blockquote>
<p>五色令人目盲，五音令人耳聋，五味令人口爽。驰骋畋猎，令人心发狂。难得之货，令人行妨。是以圣人为腹不为目，故去彼取此。</p>
</blockquote>
<h2 id="13">13</h2>
<blockquote>
<p>宠辱若惊，贵大患若身。何谓宠辱若惊？宠为下，得之若惊，失之若惊，是为宠辱若惊。何谓贵大患若身？吾所以有大患者，为吾有身。及吾无身，吾有何患？故贵以身为天下，若可寄天下。爱以身为天下，若可托天下。</p>
</blockquote>
<h2 id="14">14</h2>
<blockquote>
<p>视之不见名曰夷，听之不闻名曰希，搏之不得名曰微，此三者不可致诘，故混而为一。其上不皦，其下不昧，绳绳不可名，复归于无物。是谓无状之状，无物之象，是谓惚恍。迎之不见其首，随之不见其后。执古之道，以御今之有。能知古始，是谓道纪。</p>
</blockquote>
<h2 id="15">15</h2>
<blockquote>
<p>古之善为士者，微妙玄通，深不可识。夫唯不可识，故强为之容。豫兮若冬涉川，犹兮若畏四邻，俨兮其若容，涣兮若冰之将释，敦兮其若朴，旷兮其若谷，浑兮其若浊。孰能浊以静之徐清，孰能安以动之徐生。保此道者不欲盈。夫唯不盈，故能蔽不新成。</p>
</blockquote>
<h2 id="16">16</h2>
<blockquote>
<p>致虚极，守静笃。万物并作，吾以观复。夫物芸芸，各复归其根。归根曰静，是谓复命。复命曰常，知常曰明。不知常，妄作凶。知常容，容乃公，公乃王，王乃天，天乃道，道乃久。没身不殆。</p>
</blockquote>
<h2 id="17">17</h2>
<blockquote>
<p>太上，下知有之，其次，亲而誉之；其次，畏之；其次，侮之。信不足焉，有不信焉。悠兮其贵言，功成事遂，百姓皆谓我自然。</p>
</blockquote>
<h2 id="18">18</h2>
<blockquote>
<p>大道废，有仁义。智慧出，有大伪。六亲不和有孝慈。国家昏乱有忠臣。</p>
</blockquote>
<h2 id="19">19</h2>
<blockquote>
<p>绝圣弃智，民利百倍。绝仁弃义，民复孝慈。绝巧弃利，盗贼无有。此三者以为文不足，故令有所属。见素抱朴，少私寡欲。</p>
</blockquote>
<h2 id="20">20</h2>
<blockquote>
<p>绝学无忧，唯之与阿，相去几何？善之为恶，相去若何？人之所畏，不可不畏。荒兮其未央哉！众人熙熙，如享太牢，如登春台。我独泊兮其未兆，如婴儿之未孩，儽儽兮若无所归。众人皆有余，而我独若遗。我愚人之心也哉！沌沌兮。俗人昭昭，我独昏昏，俗人察察，我独闷闷。澹兮其若海，飂兮若无止。众人皆有以，而我独顽且鄙。我独异于人，而贵食母。</p>
</blockquote>
<h2 id="21">21</h2>
<blockquote>
<p>孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物；窈兮冥兮，其中有精。其精甚真，其中有信。自古及今，其名不去，以阅众甫。吾何以知众甫之状哉？以此。</p>
</blockquote>
<h2 id="22">22</h2>
<blockquote>
<p>曲则全，枉则直，洼则盈，敝则新，少则得，多则惑，是以圣人抱一为天下式。不自见故明，不自是故彰，不自伐故有功，不自矜故长。夫唯不争，故天下莫能与之争，古之所谓曲则全者，岂虚言哉！诚全而归之。</p>
</blockquote>
<h2 id="23">23</h2>
<blockquote>
<p>希言自然。故飘风不终朝，骤雨不终日。孰为此者？天地。天地尚而不能久，而况于人乎？故从事于道者，道者同于道，德者同于德，失者同于失。同于道者，道亦乐得之。同于德者，德亦乐得之。同于失者，失亦乐得之。信不足焉，有不信焉。</p>
</blockquote>
<h2 id="24">24</h2>
<blockquote>
<p>企者不立，跨者不行，自见者不明，自是者不彰，自伐者无功，自矜者不长，其在道也，曰：余食赘行，物或恶之，故有道者不处。</p>
</blockquote>
<h2 id="25">25</h2>
<blockquote>
<p>有物混成，先天地生。寂兮！寥兮！独立而不改，周行而不殆，可以为天下母，吾不知其名，字之曰道，强为之名曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。人法地，地法天，天法道，道法自然。</p>
</blockquote>
<h2 id="26">26</h2>
<blockquote>
<p>重为轻根，静为躁君。是以圣人终日行而不离辎重，虽有荣观，燕出超然。奈何万乘之主，而以身轻天下？轻则失本，躁则失君。</p>
</blockquote>
<h2 id="27">27</h2>
<blockquote>
<p>善行无辙迹，善言无瑕谪，善数不用筹策，善闭无关楗而不可开，善结无绳约而不可解。是以圣人常善救人，故无弃人；常善救物，故无弃物。是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙。</p>
</blockquote>
<h2 id="28">28</h2>
<blockquote>
<p>知其雄，守其雌，为天下溪；为天下溪，常德不离，复归于婴儿。知其白，守其黑，为天下式；为天下式，常德不忒，复归于无极。知其荣，守其辱，为天下谷；为天下谷，常德乃足，复归于朴。朴散则为器，圣人用之，则为官长，故大制不割。</p>
</blockquote>
<h2 id="29">29</h2>
<blockquote>
<p>将欲取天下而为之，吾见其不得已。天下神器，不可为也，为者败之，执者失之。故物或行、或随，或歔、或吹，或强、或羸，或挫、或隳。是以圣人去甚、去奢、去泰。</p>
</blockquote>
<h2 id="30">30</h2>
<blockquote>
<p>以道佐人主者，不以兵强天下。其事好还，师之所处，荆棘生焉。大军之后，必有凶年。善者果而已，不敢以取强。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。</p>
</blockquote>
<h2 id="31">31</h2>
<blockquote>
<p>夫佳兵者，不祥之器，物或恶之，故有道者不处。君子居则贵左，用兵则贵右。兵者不祥之器，非君子之器，不得已而用之。恬淡为上，胜而不美，而美之者，是乐杀人。夫乐杀人者，则不可得志于天下矣。吉事尚左，凶事尚右。偏将军居左，上将军居右，言以丧礼处之。杀人之众，以哀悲泣之，战胜以丧礼处之。</p>
</blockquote>
<h2 id="32">32</h2>
<blockquote>
<p>道常无名，朴虽小，天下莫能臣也。侯王若能守之，万物将自宾。天地相合，以降甘露，民莫之令而自均。始制有名，名亦既有，夫亦将知止，知止可以不殆。譬道之在天下，犹川谷之于江海。</p>
</blockquote>
<h2 id="33">33</h2>
<blockquote>
<p>知人者智，自知者明。胜人者有力，自胜者强。知足者富，强行者有志。不失其所者久，死而不亡者寿。</p>
</blockquote>
<h2 id="34">34</h2>
<blockquote>
<p>大道泛兮，其可左右。万物恃之而生而不辞，功成不名有，衣养万物而不为主。常无欲，可名于小；万物归焉而不为主，可名为大。以其终不自为大，故能成其大。</p>
</blockquote>
<h2 id="35">35</h2>
<blockquote>
<p>执大象天下往。往而不害，安平太。乐与饵，过客止。道之出口，淡乎其无味，视之不足见，听之不足闻，用之不足既。</p>
</blockquote>
<h2 id="36">36</h2>
<blockquote>
<p>将欲歙之，必固张之。将欲弱之，必固强之。将欲废之，必固兴之。将欲夺之，必固与之。是谓微明。柔弱胜刚强。鱼不可脱于渊，国之利器不可以示人。</p>
</blockquote>
<h2 id="37">37</h2>
<blockquote>
<p>道常无为而无不为，侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自定。</p>
</blockquote>
<h2 id="38">38</h2>
<blockquote>
<p>自三十八章开始，是《老子》下篇，又名下经，整个连起来，上经讲道，勉强给它一个范围，是讲“道之体”，讲“道”的根本。下经讲“德”，德是讲用，在古代文学上解释“德”为“得”，好像一个东西得到手里，所以是“德者得也”。现代的名词是说其“成果”“效用”。</p>
</blockquote>
<blockquote>
<p>下经开始讲“德”，就是讲道的作用，以及他的现象。下面很多的话，看起来是一样，仔细研究起来，有很大的差别。因为上经讲“体”，下经讲“用”。旧的观念说，上经讲“道”，下经讲“德”。所以，同样德字句，从道的角度看，与德的角度看是不同的。</p>
</blockquote>
<blockquote>
<p>上德不德，是以有德，下德不失德，是以无德。上德无为而无以为，下德为之而有以为。上仁为之而无以为，上义为之而有以为。上礼为之而莫之应，则攘臂而扔之。故失道而后德，失德而后仁，失仁而后义，失义而后礼。夫礼者，忠信之薄而乱之首。前识者，道之华而愚之始。是以大丈夫处其厚，不居其薄，处其实，不居其华，故去彼取此。</p>
</blockquote>
<h2 id="39">39</h2>
<blockquote>
<p>昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下贞。其致之，天无以清将恐裂，地无以宁将恐发，神无以灵将恐歇，谷无以盈将恐竭，万物无以生将恐灭，侯王无以贵高将恐蹶。故贵以贱为本，高以下为基。是以侯王自谓孤、寡、不谷，此非以贱为本邪？非乎！故致数舆无舆。不欲琭琭如玉，珞珞如石。</p>
</blockquote>
<h2 id="40">40</h2>
<blockquote>
<p>反者道之动，弱者道之用。天下万物生于有，有生于无。</p>
</blockquote>
<h2 id="41">41</h2>
<blockquote>
<p>上士闻道，勤而行之；中士闻道，若存若亡；下士闻道，大笑之。不笑，不足以为道。故建言有之，明道若昧，进道若退，夷道若颣。上德若谷，大白若辱，广德若不足，建德若偷，质真若渝。大方无隅，大器晚成，大音希声，大象无形。道隐无名，夫唯道，善贷且成。</p>
</blockquote>
<h2 id="42">42</h2>
<blockquote>
<p>道生一，一生二，二生三，三生万物。万物负阴而抱阳，冲气以为和。人之所恶，唯孤寡不谷，而王公以为称。故物或损之而益，或益之而损。人之所教，我亦教之。强梁者不得其死，吾将以为教父。</p>
</blockquote>
<h2 id="43">43</h2>
<blockquote>
<p>天下之至柔，驰骋天下之至坚。无有入无闲，吾是以知无为之有益。不言之教，无为之益，天下希及之。</p>
</blockquote>
<h2 id="44">44</h2>
<blockquote>
<p>名与身孰亲，身与货孰多，得与亡孰病，是故甚爱必大费，多藏必厚亡。知足不辱，知止不殆，可以长久。</p>
</blockquote>
<h2 id="45">45</h2>
<blockquote>
<p>大成若缺，其用不弊；大盈若冲，其用不穷。大直若屈，大巧若讷。躁胜寒，静胜热，清静为天下正。</p>
</blockquote>
<h2 id="46">46</h2>
<blockquote>
<p>天下有道，却走马以粪；天下无道，戎马生于郊。祸莫大于不知足，咎莫大于欲得。故知足之足，常足矣。</p>
</blockquote>
<h2 id="47">47</h2>
<blockquote>
<p>不出户，知天下；不窥牖，见天道。其出弥远，其知弥少。是以圣人不行而知，不见而名，不为而成。</p>
</blockquote>
<h2 id="48">48</h2>
<blockquote>
<p>为学日益，为道日损，损之又损，以至于无为，无为而不为。取天下常以无事，及其有事，不足以取天下。</p>
</blockquote>
<h2 id="49">49</h2>
<blockquote>
<p>圣人无常心，以百姓心为心。善者吾亦信之，不善者吾亦善之，德善。信者吾信之，不信者吾亦信之，德信。圣人在天下歙歙，为天下浑其心，圣人皆孩之。</p>
</blockquote>
<h2 id="50">50</h2>
<blockquote>
<p>出生入死，生之徒十有三，死之徒十有三。人之生，动之死地亦十有三。夫何故，以其生生之厚。</p>
</blockquote>
<blockquote>
<p>盖闻善摄生者，陆行不遇兕虎，入军不被甲兵。兕无所投其角，虎无所措其爪，兵无所容其刃。夫何故，以其无死地。</p>
</blockquote>
<h2 id="51">51</h2>
<blockquote>
<p>道生之，德畜之，物形之，势成之，是以万物莫不尊道而贵德。道之尊，德之贵，夫莫之命而常自然。故道生之，德畜之，长之育之，亭之毒之，养之覆之。生而不有，为而不恃，长而不宰，是谓元德。</p>
</blockquote>
<h2 id="52">52</h2>
<blockquote>
<p>天下有始，以为天下母。既得其母，以知其子；既知其子，复守其母，没身不殆。塞其兑，闭其门，终身不勤；开其兑，济其事，终身不救。见小曰明，守柔曰强。用其光，复归其明，无遗身殃。是谓习常。</p>
</blockquote>
<h2 id="53">53</h2>
<blockquote>
<p>使我介然有知，行于大道，惟施是畏。大道甚夷，而民好径。朝甚除，田甚芜，仓甚虚。服文彩，带利剑，厌饮食，财货有余，是谓盗夸，非道也哉。</p>
</blockquote>
<h2 id="54">54</h2>
<blockquote>
<p>善建者不拔，善抱者不脱，子孙以祭祀不辍。修之于身，其德乃真；修之于家，其德乃余；修之于乡，其德乃长；修之于国，其德乃丰；修之于天下，其德乃普。故以身观身，以家观家，以乡观乡，以国观国，以天下观天下。吾何以知天下然哉？以此。</p>
</blockquote>
<h2 id="55">55</h2>
<blockquote>
<p>含德之厚，比于赤子。蜂虿（chai4）虺（hui3）蛇不螫（zhe1），猛兽不据，攫（jue2）鸟不搏。骨弱筋柔而握固，未知牝牡之合而全（朘juan1）作，精之至也。终日号而不嗄（sha4），和之至也。知和曰常，知常曰明，益生曰祥。心使气曰强，物壮则老，谓之不道，不道早已。</p>
</blockquote>
<h2 id="56">56</h2>
<blockquote>
<p>知者不言，言者不知。塞其兑，闭其门，挫其锐，解其分，和其光，同其尘，是谓元同。故不可得而亲，不可得而疏，不可得而利，不可得而害，不可得而贵，不可得而贱，故为天下贵。</p>
</blockquote>
<h2 id="57">57</h2>
<blockquote>
<p>以正治国，以奇用兵，以无事取天下。吾何以知其然哉？以此。天下多忌讳，而民弥贫。民多利器，国家滋昏。人多伎巧，奇物滋起。法令滋彰，盗贼多有。故圣人云：我无为而民自化，我好静而民自正，我无事而民自富，我无欲而民自朴。</p>
</blockquote>
<h2 id="58">58</h2>
<blockquote>
<p>其政闷闷，其民淳淳；其政察察，其民缺缺。祸兮福之所倚，福兮祸之所伏。孰知其极？其无正。正复为奇，善复为妖，人之迷，其是固久。是以圣人方而不割，廉而不刿，直而不肆，光而不耀。</p>
</blockquote>
<h2 id="59">59</h2>
<blockquote>
<p>治人事天，莫若啬。夫唯啬，是谓早服。早服谓之重积德，重积德，则无不克。无不克，则莫知其极。莫知其极，可以有国，有国之母，可以长久。是谓深根固柢，长生久视之道。</p>
</blockquote>
<h2 id="60">60</h2>
<blockquote>
<p>治大国若烹小鲜，以道莅天下，其鬼不神；非其鬼不神，其神不伤人；非其神不伤人，圣人亦不伤人。夫两不相伤，故德交归焉。</p>
</blockquote>
<h2 id="61">61</h2>
<blockquote>
<p>大国者下流，天下之交，天下之牝。牝常以静胜牡，以静为下。故大国以下小国，则取小国；小国以下大国，则取大国。故或下以取，或下而取。大国不过欲兼畜人，小国不过欲入事人。夫两者各得所欲，大者宜为下。</p>
</blockquote>
<h2 id="62">62</h2>
<blockquote>
<p>道者，万物之奥，善人之宝，不善人之所保。美言可以市，尊行可以加人。人之不善，何弃之有。故立天子，置三公，虽有拱璧以先驷马，不如坐进此道。古之所以贵此道者何，不曰以求得，有罪以免邪，故为天下贵。</p>
</blockquote>
<h2 id="63">63</h2>
<blockquote>
<p>为无为，事无事，味无味。大小多少，报怨以德。图难于其易，为大于其细。天下难事，必作于易；天下大事，必作于细。是以圣人终不为大，故能成其大。夫轻诺必寡信，多易必多难，是以圣人犹难之，故终无难矣。</p>
</blockquote>
<h2 id="64">64</h2>
<blockquote>
<p>其安易持，其未兆易谋。其脆易泮，其微易散。为之于未有，冶之于未乱。合抱之木生于毫末，九层之台起于累土，千里之行始于足下。为者败之，执者失之。是以圣人无为故无败，无执故无失。民之从事，长于几成而败之，慎终如始，则无败事。是以圣人欲不欲，不贵难得之货；学不学，复众人之所过，以辅万物之自然，而不敢为。</p>
</blockquote>
<h2 id="65">65</h2>
<blockquote>
<p>古之善为道者，非以明民，将以愚之。民之难治，以其智多。故以智治国，国之贼；不以智治国，国之福。知此两者亦楷式，常知楷式，是谓玄德。玄德深矣，远矣，与物反矣。然后乃至大顺。</p>
</blockquote>
<h2 id="66">66</h2>
<blockquote>
<p>江海所以能为百谷王者，以其善下之，故能为百谷王。是以欲上民，必以言下之；欲先民，必以身后之。是以圣人处上而民不重，处前而民不害，是以天下乐推而不厌。以其不争，故天下莫能与之争。</p>
</blockquote>
<h2 id="67">67</h2>
<blockquote>
<p>天下皆谓我道大，似不肖。夫唯大，故似不肖。若肖，久矣其细也夫。我有三宝，持而保之：一曰慈，二曰俭，三曰不敢为天下先。慈故能勇，俭固能广，不敢为天下先，死矣。夫慈，以战则胜，以守则固。天将救之，以慈卫之。</p>
</blockquote>
<h2 id="68">68</h2>
<blockquote>
<p>善为士者不武，善战者不怒，善胜敌者不与，善用人者为之下。是谓不争之德，是谓用人之力，是谓配天，古之极。</p>
</blockquote>
<h2 id="69">69</h2>
<blockquote>
<p>用兵有言：“吾不敢为主而为客，不敢进寸而退尺。”是谓行无行，攘无臂，执无兵，扔无敌。祸莫大于轻敌，轻敌几丧吾宝。故抗兵相加，哀者胜矣。</p>
</blockquote>
<h2 id="70">70</h2>
<blockquote>
<p>吾言甚易知，甚易行。天下莫能知，莫能行。言有宗，事有君。夫唯无知，是以不我知。知我者希，则我者贵，是以圣人被褐怀玉。</p>
</blockquote>
<h2 id="71">71</h2>
<blockquote>
<p>知不知上，不知知病。夫唯病病，是以不病。圣人不病，以其病病，是以不病。</p>
</blockquote>
<h2 id="72">72</h2>
<blockquote>
<p>民不畏威，则大威至。无狎其所居，无厌其所生。夫唯不厌，是以不厌。是以圣人自知不自见，自爱不自贵，故去彼取此。</p>
</blockquote>
<h2 id="73">73</h2>
<blockquote>
<p>勇于敢则杀，勇于不敢则活，此两者或利或害。天之所恶，孰知其故，是以圣人犹难之。天之道，不争而善胜，不言而善应，不召而自来，繟然而善谋。天网恢恢，疏而不失。</p>
</blockquote>
<h2 id="74">74</h2>
<blockquote>
<p>民不畏死，奈何以死惧之。若使民常畏死，而为奇者，吾得执而杀之，孰敢。常有司杀者杀，夫代司杀者杀，是谓代大匠斫，夫代大匠斫者，希有不伤其手矣。</p>
</blockquote>
<h2 id="75">75</h2>
<blockquote>
<p>民之饥，以其上食税之多，是以饥。民之难治，以其上之有为，是以难治。民之轻死，以其上求生之厚，是以轻死。夫唯无以生为者，是贤于贵生。</p>
</blockquote>
<h2 id="76">76</h2>
<blockquote>
<p>人之生也柔弱，其死也坚强。万物草木之生也柔脆，其死也枯槁。故坚强者死之徒，柔弱者生之徒。是以兵强则不胜，木强则兵。强大处下，柔弱处上。</p>
</blockquote>
<h2 id="77">77</h2>
<blockquote>
<p>天之道，其犹张弓与！高者抑之，下者举之；有余者损之，不足者补之。天之道，损有余而补不足；人之道则不然，损不足以奉有余。孰能有余以奉天下？唯有道者。是以圣人为而不恃，功成而不处，其不欲见贤。</p>
</blockquote>
<h2 id="78">78</h2>
<blockquote>
<p>天下莫柔弱于水，而攻坚强者莫之能胜，以其无以易之。弱之胜强，柔之胜刚，天下莫不知，莫能行。是以圣人云：受国之垢，是谓社稷主；受国不祥，是为天下王。正言若反。</p>
</blockquote>
<h2 id="79">79</h2>
<blockquote>
<p>和大怨，必有余怨，安可以为善？是以圣人执左契，而不责于人。有德司契，无德司彻。天道无亲，常与善人。</p>
</blockquote>
<h2 id="80">80</h2>
<blockquote>
<p>小国寡民，使有什伯之器而不用，使民重死而不远徙。虽有舟舆，无所乘之；虽有甲兵，无所陈之；使民复结绳而用之。甘其食，美其服，安其居，乐其俗。邻国相望，鸡犬之声相闻，民至死不相往来。</p>
</blockquote>
<h2 id="81">81</h2>
<blockquote>
<p>信言不美，美言不信。善者不辩，辩者不善。知者不博，博者不知。圣人不积，既以为人已愈有，既以与的已愈多。天之道，利而不害。圣人之道，为而不争。</p>
</blockquote>
    </div>

    

    <div class="container-comment-giscus">
        <script src="https://giscus.app/client.js"
        data-repo="loveminimal/comment"
        data-repo-id="R_kgDOJNJQ8g"
        data-category="General"
        data-category-id="DIC_kwDOJNJQ8s4CYl0m"
        data-mapping="title"
        data-strict="0"
        data-reactions-enabled="1"
        data-emit-metadata="0"
        data-input-position="bottom"
        data-theme="noborder_light"
        data-lang="zh-CN"
        data-loading="lazy"
        crossorigin="anonymous"
        async>
        </script>
</div>
</div>

        </div>
        <div id="footer"><div class="container-footer">
    

    <div class="beian">
        
        <a target="_blank" href="http://www.beian.gov.cn/portal/registerSystemInfo?recordcode=">
            

        </a>

        
        <a href="/about" target="_blank">
            
            将喜欢的一切留在身边，这便是努力的意义
            
        </a>
    </div>

    
    <div class="info">
        
        <a href="https://github.com/loveminimal/hugo-theme-virgo">🕊️</a> 2016 - <span id="info-date"></span>
    </div>

</div></div>
        <div class="cool-after" style="
            
                background-color: rgba(255, 255, 255, 0.69); 
                backdrop-filter: saturate(180%) blur(6px);
            
            "></div>
    </body>
</html>
